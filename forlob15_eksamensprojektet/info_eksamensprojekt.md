# Generel information
# Eksamensprojekt programmering niveau B

-------------------------------------------------------------------------------------------------

### Stikprøver

Jeg vil løbende lave "stikprøver", hvor i skal gennemgå kode i har skrevet, for at teste ejerskab, progression og standpunkt.
...
-------------------------------------------------------------------------------------------------

### Projekt/emne valg
Emnet for jeres eksamensprojekt er frit, dog bør jeres projekt indeholde de grundlæggende programmeringsteknikker fra kernestoffet, såsom: programmeringssprog og elementer i programmers opbygning, herunder variabler, typer, udtryk, kontrolstrukturer,
parametrisering/abstraktionsmekanismer, rekursion, polymorfi (oop) og algoritmemønstre.   

### Projektbeskrivelse
Med udgangspunkt i det valgte emne udarbejdes en projektbeskrivelse, der skal indeholde følgende:
- Problemformulering.
- Projektafgrænsning.
- Kravspecifikation og designspecifikation.
- Projekttidsplan (valgfri).
- Projektgodkendelse: Skolen (Læreren) godkender projektbeskrivelsen, når beskrivelsen er fagligt og niveaumæssigt relevant.

### Sprog/miljø valg
Programmet skal kunne kompilere i et miljø efter eget valg inden for de sprog vi har brugt i undervisningen. Brugeren kan umiddelbart bruge programmet med de instruktioner der er på startbilledet. Læseren af koden kan programmere, så kildekommentarerne skal tilpasses læseren. Der lægges vægt på clean-code, dvs at undgå gentagelser, sigende variabelnavne og generelt en ’pæn’ og læsevenlig kode.

### Produkt
Produkt kan udarbejdes i grupper på 2-3 personer eller som enkeltperson.
Koden til produktet lægges som bilag til journalen
journalen og produktet afleveres desuden som en pakket fil på Lectio

### Journalen:
Journalen udarbejdes individuelt
Journalen skal beskrive udviklingen af det færdige produkt. Den må højst have et
omfang af 10 sider

Det skal klart fremgå, hvilke dele af produktet eleven selv har fremstillet, og hvornår der er tale om
andres arbejde, eller en viderebearbejdning af dette. Oprindelsen bør fremgå af rapporten, og eleven skal dokumentere, hvordan det er konstrueret og anvendes.

-------------------------------------------------------------------------------------------------------

## Fra læreplanen for programmering B, 2017:

### 2.1. Faglige mål
Eleverne skal kunne:
bruge programmering til at undersøge et emne eller problemområde, med henblik på – via programmets funktion - at skabe ny indsigt eller til at løse et problem
behandle problemstillinger i samspil med andre fag
anvende avancerede konstruktioner i et programmeringssprog
redegøre for arkitekturen af programmer på forskellige abstraktionsniveauer, herunder relationen mellem brug og funktion
redegøre for simple specifikationsmodeller og realisere disse i simple velstrukturerede programmer samt teste disse
rette, tilpasse og udvide avancerede programmer
demonstrere viden om fagets identitet og metoder
arbejde inkrementelt og systematisk i programmeringsprocessen.

### 4.2 Prøveform
Der afholdes en mundtlig prøve på grundlag af eksaminandens eksamensprojekt, jf. pkt. 3.2., og en opgave med tilhørende bilag, tildelt ved lodtrækning.
Før prøven sender skolen et eksemplar af synopsen, fortegnelse over eksamensprojekterne samt opgaver med bilag til censor. Eksaminator og censor drøfter inden den mundtlige del af prøven, hvilke problemstillinger fra eksamensprojektet eksaminanden skal uddybe. Opgaverne, der indgår som grundlag for prøven, skal tilsammen dække de faglige mål. Opgaverne fordeles ved lodtrækning. Den enkelte opgave må højst anvendes tre gange på samme hold. Eksaminationstiden er ca. 30 minutter. Der gives ca. 60 minutters forberedelsestid. Eksaminationen tager udgangspunkt i eksaminandens præsentation af eksamensprojektet suppleret med et eller flere i forvejen forberedte spørgsmål fra eksaminator. Eksaminationen former sig derefter som en samtale mellem eksaminand og eksaminator med udgangspunkt i opgaven.

### 4.3 Bedømmelseskriterier
Bedømmelsen er en vurdering af, i hvilken grad eksaminandens præstation opfylder de faglige mål, som de er angivet i pkt. 2.1.
Ved prøve, hvor faget indgår i samspil med andre fag, lægges der vægt på at eksaminanden kan
demonstrere viden om fagets identitet og metoder
behandle problemstillinger i samspil med andre fag

Der gives én karakter ud fra en helhedsvurdering af eksaminandens mundtlige præstation, omfattende eksamensprojektet samt opgaven.
