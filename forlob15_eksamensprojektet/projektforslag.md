# Projektidéer
# Eksamensprojekt programmering niveau B

-------------------------------------------------------------------------------------------------

## 1. Håndtering af en forenings medlemsdata
I foreninger er der et behov for at informere både nuværende og kommende medlemmer. Dette dobbelte informationsbehov både udadtil og indadtil giver ofte problemer, da det er forskellige informationer de to grupper har behov for.
Kommende medlemmer har behov for informationer af mere generel art: formål, underafdelinger, aktiviteter m.m.
Nuværende medlemmer har behov for detaljerede oplysninger: adresse- og telefonlister, mulighed for at diskutere sidste møde, kontingentindbetalinger m.m. Informationer, der ikke alle bør være offentligt tilgængelige.

I dette projekt kan du analysere informationsbehovet i en forening - meget gerne en eksisterende forening. Der vil naturligt være et afsnit om GDPR, både regler og hvordan de bliver forvaltet.

## 2. Overvågning af hjemmet
Er man hjemmefra, enten på arbejde eller ferie, eller har man et tomt sommerhus vil det være rart at have en vis form for overvågning og automatisering. Det kan være alt fra temperaturovervågning, der automatisk sørger for at der ikke bliver frostgrader, tyverialarm der går i gang når vinduer døre åbnes til et webcam, der kan styres hjemmefra.

I dette projekt kan du undersøge hvordan en overvågning af hjemmet kan opbygges og hvilke delelementer et it-system til overvågning skal indeholde.

Som produkt kan du udarbejde et it-system – eller dele af systemet - til overvågning af en boligs fysiske tilstand. Målte data gemmes i f. eks en database som dokumentation og til historik.

## 3. Et spil med brugerinteraktion
Et simpelt spil med brugerinput, enten via tastatur eller mus. Det kan være et spil, man spiller mod computeren eller et spil hvor man gennemfører en række handlinger indtil man afslutter spillet. Der er mulighed for at lave flere baner og eller flere niveauer, men ikke et krav. Brugeren skal kunne starte og afslutte spillet vha informationer som kommer frem på skærmen.

## 4. Vælg selv
